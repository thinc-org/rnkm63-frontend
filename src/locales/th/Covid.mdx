## มาตรการการคัดกรองงานรับน้องก้าวใหม่ ปีการศึกษา 2563

**_คำอธิบาย_**    มาตรการการคัดกรองงานรับน้องก้าวใหม่นี้ จะใช้สำหรับผู้เข้าร่วมงานและคณะผู้ปฏิบัติงานรับน้องก้าวใหม่ ปีการศึกษา 2563

+ การคัดกรองในส่วนของผู้เข้าร่วมงานและผู้ปฏิบัติงานโดยรวม
  * ผู้เข้าร่วมกิจกรรมและผู้ปฏิบัติงานต้องสวมหน้ากากอนามัยหรือหน้ากากผ้าตลอดเวลา
  * ผู้เข้าร่วมกิจกรรมและผู้ปฏิบัติงานจำเป็นที่จะต้องใช้ระบบ CU Tracking หรือ CU Check In ทุกครั้งที่มีการเข้าออกสถานที่หรือประตูต่าง ๆ
  * ผู้เข้าร่วมกิจกรรมและผู้ปฏิบัติงานจำเป็นต้องผ่านจุดคัดกรองวัดอุณหภูมิก่อนเข้าร่วมกิจกรรม
    - ในกรณีที่พบเจอผู้ที่มีอุณหภูมิสูงกว่า 37.5 องศาเซลเซียส จะพาผู้ที่มีความเสี่ยงไปยังพื้นที่ที่มีการจัดเตรียมไว้ แล้วทำการตรวจเช็คอุณหภูมิร่างกายซ้ำอีกหนึ่งครั้ง หากพบว่ายังมีอุณหภูมิเกินกว่า 37.5 องศาเซลเซียส จะไม่อนุญาตให้เข้าร่วมงาน
  * ผู้เข้าร่วมกิจกรรมต้องกรอกแบบประเมินความเสี่ยงการติดเชื้อ COVID-19 ก่อนเข้าร่วมกิจกรรม
    - หากมีความเสี่ยงที่จะติดเชื้อ COVID-19 ทางผู้จัดงานขอปฏิเสธการเข้าร่วมงานของผู้เข้าร่วมกิจกรรม
  * ผู้เข้าร่วมกิจกรรมต้องล้างเจลแอลกอฮอล์ ก่อนเข้าร่วมงานทุกครั้ง
  * ผู้เข้าร่วมกิจกรรมต้องเว้นระยะห่างจากผู้อื่น ประมาณ 1.5 เมตร และ มีการจำกัดพื้นที่ 1 คน ต่อ 4 ตารางเมตร ตลอดการทำกิจกรรม
  * ไม่อนุญาตให้มีการรับประทานอาหาร เครื่องดื่มหรือใช้สิ่งของร่วมกันภายในงาน
  * มีถุงขยะสำหรับแยกขยะติดเชื้อภายในงาน

***หากพบเห็นผู้เข้าร่วมกิจกรรมไม่ปฏิบัติตามมาตรการคัดกรองงานรับน้องก้าวใหม่ ปีการศึกษา 2563 Staff
มีสิทธิ์ตักเตือน และหากครบสามครั้งขอให้ผู้เข้าร่วมงานออกจากงานทันที โดยไม่สามารถเข้าร่วมกิจกรรมได้อีก***
